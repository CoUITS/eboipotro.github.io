---
layout: author
title: "সুব্রত অগাস্টিন গোমেজ"
autlink: "https://www.goodreads.com/author/show/13529195.Subrata_Augustine_Gomes"
permalink: /author/সুব্রত-অগাস্টিন-গোমেজ/
img: "http://arts.bdnews24.com/wp-content/uploads/2012/04/subrata-p.jpg"
---
দক্ষিণ ঢাকার নবাবগঞ্জ থানা-স্থ বান্দুরা গ্রামে ১৯৬৫ সালে সুব্রত অগাস্টিন গোমেজের জন্ম। এক বছর বয়সের আগেই পিতার কর্মস্থল ঢাকা শহরে আগমন এবং সেখানেই বড় হ’ন, জীবনের অধিকাংশ সময় কাটে পুরানো ঢাকার নারিন্দা, লক্ষ্মীবাজার, সুত্রাপুর এলাকায়। তেজগাঁও ক্যাথলিক প্রাইমারি স্কুলে প্রাথমিক, সেন্ট গ্রেগরিজ হাই স্কুলে মাধ্যমিক, ও নটরডেম কলেজে উচ্চমাধ্যমিক শেষে ঢাকা বিশ্ববিদ্যালয়ে ইংরেজি সাহিত্যে বিএ (অনার্স) ও মাস্টার ডিগ্রি।

মধ্য-আশি থেকে লেখা প্রকাশ পেতে শুরু করে একবিংশ, প্রসূন, প্রান্ত, গাণ্ডীব, সংবেদ, অনিন্দ্য, নৃ, দ, নির্মিতি, প্রভৃতি ছোটকাগজে। এখনও অবধি মূলতঃ ছোটকাগজেরই লেখক। নিজে, মাসুদ আলী খানের সঙ্গে সম্পাদনা করেছেন প্রসূন। তাছাড়া শামসুল কবির (কচি) ও ফরহানুর রহমান অপি-র সঙ্গে প্রথমাবধি যুক্ত ছিলেন বৈকল্পিক প্রকাশনা সংস্থা পেঁচা-র সঙ্গে। ইদানীং অগ্রবীজ পত্রিকার যৌথ সম্পাদক।